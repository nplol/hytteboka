# 22. - 24. September 2017

Heisann hytte, takk for sist. Nok en gang har vi kost oss glugg ihjel over en todagersperiode i fjellheimen, selv om vi mistet *både* asiatisk og økonomisk alibi allerede på lørdag.

Den orientalske bilen ankom tidlig fredag kveld, og satt uselvisk igang med å lage middag til det resterende reisefølget umiddelbart - selv om det viste seg at finansbilen var gode tre timer unna. Dette logistiske problemet ble løst ved å leke lyveleken og konsumere turens eneste Fireball.

Da bilen med høyest inntekt før og etter skatt omsider ankom ble det servert langtidsstekt taco, til glede for alle bortsett fra de som ønsket løk og agurk. Etter middag ble den tidløse dessertklassikeren Fisk & Kinder servert, og Bent passet ettertrykkelig på at samtlige rundt bordet fikk med seg at det var han, og **bare han**, som var opphavet til denne retten.

Etter maten eskalerte fredagen til felles spillsesjon rundt middagsbordet hvor Børneminister Håvard Halse leverte en ypperlig prestasjon som historieforteller i Mafia. Undertegnede ble drept umiddelbart i samtlige runder.

Mustafa viste klare psykotiske tendenser da han spilte asiatisk og hjemløst alibi mot hverandre i siste runde og stakk av med seieren. Dette fikk hverken Bendik eller Morten med seg da de hadde sovnet en god time tidligere.

Lørdag startet med en herlig frokost, overraskende nok uten spydige kommentarer - til og med Børneminister holdt seg i selen - og etter maten var konsumert gikk den sedvanlige turen til Trommenatten. For å feire at samtlige var med på turen stilte Severin opp i åletrange jeans og kyllinglue. Snorre gikk for biker-look.

På toppen av det sagnomsuste fjellet ble Øystein icet av sekken til Bendik mens Biker-Snorre bæsjet i lyngen pga. selvpåført diaré. På vei ned fra Trommenatten skulle mannen med 1,2 mill i året demonstrere grepet på de nyinnkjuøpte fjellskoene sine, og presterte å gjennomføre et fall på 3 sekunder ned i våt lyng.

For å feire hendelsen ble det etablert bålplass, og pølser og Ice ble konsumert. Morten mente det gikk for sakte med drikkingen og tok stemningsansvar ved å styrte 0,4L Fernet og spy. 

Reisefølget vendte så nesen hjemover, og på veien viste Håvard sin kunsteriske side da han skapte det nasjonalromantiske mesterverket "Fjellbaby i friskt fjellvann" (2017). Da vi omsider returnerte til hytta ble det etablert Fuck Fauske i stua og Ticket to Ride rundt middagsbordet mens kjøkkenteamet snekret sammen en legendarisk chili con carne.

Daværende rasistisk alibi Jørgen (mer om dette senere) avslørte visse mangler i kognitiv kapastitet da han ble overkjørt av samtlige i det relativt enkle spillet Fuck Fauske/Bondebridge.

Den usedvanlig gode stemningen i hele gjengen vedvarte til den nydelige middagen av konsumert og Håvard dristet seg til å prøve ut et sosialt eksperiment etter noen utfordrende kommentarer fra påtroppende rasistisk alibi, tidligere kjent som kyllingmannen.

Eksperimentet eskalerte til ordutveksling mellom to parter der Klumsekokken ble fanget i midten som en forsvarsløs flue i et spindelvev. Alt løste seg heldigvis med felles dessert og påfølgende lek hvor stemningsansvarlig måtte betale for sin tidligere sjarmoffensiv og tok en 3-timers powernap.

Endelig punktum for kvelden ble satt 01:30, og alle våknet søndag morgen blide og fornøyde. Stemningen holdt seg helt til Børneminister omfavnet sin rolle og stilte Mustafa et prekært, hårrelatert spørsmål.

Takk for oss!
